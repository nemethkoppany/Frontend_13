Budapest népessége

Budapest népessége 2011. január 1-jén 1 733 685 fõ volt, ami közel három évtizedes csökkenés után újra növekszik a csökkenõ mértékû természetes fogyás és a növekvõ bevándorlás következtében, a lakónépesség a 2007-es mélypont óta közel 40 000 fõvel gyarapodott.[1] 2010. január 1-jén 889 757 lakást tartottak számon a fõváros közigazgatási területén. Nyelvileg, etnikailag a népesség viszonylag homogénnek tekinthetõ, azonban az elmúlt húsz évben jelentõsen növekedett a külföldiek és a romák aránya, elõbbiek 4,4, utóbbiak 4,6%-kot képviselnek a fõváros teljes lakosságából.[2] A budapesti agglomerációban 2010. január 1-jén 2 524 697 fõ élt (az ország összlakosságának több, mint egynegyede), míg a budapesti várostérségben hozzávetõlegesen 3,5 millió fõ,[3] ezzel a magyar fõváros a legnépesebb nagyvárosi övezet Kelet-Közép-Európában.

Anyanyelvi- és nemzetiségi megoszlás

A korai újkor elõtti idõkbõl kevés forrás áll rendelkezésünkre Magyarország és a mai Budapest etnikai arculatáról, ezek közül az egyik a Magyar Királyi Kincstár 1494-95-ös, az egész országra kiterjedõ összeírása. E szerint Buda, Pest, Óbuda és a fõváros teljes mai területe magyar többségû volt, ahogy a mai agglomeráció is teljesen magyar nyelvterület volt. A 18. század elejére a török hódoltságra jellemzõ folyamatos háborúk és fosztogatások megváltoztatták a korábban egységes etnikai térszerkezetet, a települések egy része elpusztult, mások elvesztették magyar jellegüket, ahogy a fõváros is. Az 1715-ös összeírás szerint Buda, Pest, Óbuda és Tétény német, Rákospalota magyar, Rákosszentmihály szlovák többségû volt, míg Csepel különbözõ délszláv néptöredékeknek adott otthont, akik fokozatos északra húzódása jellemezte a 150 éves megszállást. A mai Újpest, Újpalota, Rákosmente és Dél-Pest (Kispest, Pesterzsébet, Pestszentlõrinc, Pestszentimre, Soroksár) területe lakatlan pusztaként (deserta) volt nyilvántartva. A megfogyatkozott népesség pótlása már a török kiûzése után megindult a spontán, belsõ és országhatárokon átnyúló vándormozgalmaknak köszönhetõen, az újratelepülést segítette a bécsi udvar és a különbözõ földesurak által szervezett telepítési akciók is, amelynek keretében fõként katolikus németek („svábok”) érkeztek Buda környékére délnémet területekrõl és a Rajna-völgyébõl, katolikus és evangélikus szlovákok („tótok”) a Felvidékrõl és kisebb részben, szervezetlenül katolikus magyarok a pusztítások által kevésbé érintett területekrõl (Nyugat-Dunántúl, Felvidék, Jászság, Palócföld). Az 1784-es, II. József-féle népszámlálás idejére jelentõsen nem módosultak a nyelvi és etnikai viszonyok, azonban a betelepülések következtében a fõváros és környékének német jellege erõsödött, Csepel és a korábban lakatlan Soroksár is német többségû lett, Rákoscsabára szlovákok települtek.